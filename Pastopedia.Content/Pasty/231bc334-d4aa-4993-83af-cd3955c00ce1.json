{
  "Guid": "231bc334-d4aa-4993-83af-cd3955c00ce1",
  "Title": "M\u00F3j stary to fanatyk w\u0119dkarstwa",
  "Content": "M\u00F3j stary to fanatyk w\u0119dkarstwa. P\u00F3\u0142 mieszkania zajebane w\u0119dkami, najgorzej. \u015Arednio raz w miesi\u0105cu kto\u015B wdepnie w le\u017C\u0105cy na ziemi haczyk czy kotwic\u0119 i trzeba wyci\u0105ga\u0107 w szpitalu, bo maj\u0105 zadziory na ko\u0144cu. W swoim dwudziestodwuletnim \u017Cyciu ju\u017C z 10 razy by\u0142em na takim zabiegu. Tydzie\u0144 temu poszed\u0142em na jakie\u015B losowe badania, to baba z recepcji jak mnie tylko zobaczy\u0142a, to kaza\u0142a buta \u015Bci\u0105ga\u0107 xD, bo my\u015Bla\u0142a, \u017Ce znowu hak w nodze.\n\nDruga po\u0142owa mieszkania zajebana \u201EW\u0119dkarzem Polskim\u201D, \u201E\u015Awiatem W\u0119dkarza\u201D, \u201ESuper Karpiem\u201D xD itp. Co tydzie\u0144 ojciec robi objazd po wszystkich kioskach w mie\u015Bcie, \u017Ceby skompletowa\u0107 wszystkie w\u0119dkarskie tygodniki. By\u0142em na tyle g\u0142upi, \u017Ce nauczy\u0142em go into internety, bo my\u015Bla\u0142em, \u017Ce troch\u0119 pieni\u0119dzy zaoszcz\u0119dzimy na tych gazetkach, ale teraz nie dosy\u0107, \u017Ce je kupuje, to jeszcze siedzi na jakich\u015B forach dla w\u0119dkarzy i kr\u0119ci g\u00F3wnoburze z innymi w\u0119dkarzami o najlepsze zan\u0119ty itp. Potrafi drze\u0107 mord\u0119 do monitora albo wypierdoli\u0107 klawiatur\u0119 za okno. Kiedy\u015B ojciec mnie wkurwi\u0142, to za\u0142o\u017Cy\u0142em tam konto i go trollowa\u0142em, pisz\u0105c w jego tematach jakie\u015B losowe g\u0142upoty, typu \u201Ekarasie jedzo guwno\u201D. Matka nie nad\u0105\u017Ca\u0142a z gotowaniem bigosu na uspokojenie. Aha, ma ju\u017C na forum rang\u0119 SUM, za najebanie 10 tysi\u0119cy post\u00F3w.\n\nJak jest ciep\u0142o, to co weekend zapierdala na ryby. Od jakich\u015B pi\u0119ciu lat w ka\u017Cd\u0105 niedziel\u0119 jem ryb\u0119 na obiad, a ojciec pierdoli o zaletach jedzenia tego wodnego g\u00F3wna. Jak si\u0119 dosta\u0142em na studia, to stary przez tydzie\u0144 pierdoli\u0142, \u017Ce to dzi\u0119ki temu, \u017Ce jem du\u017Co ryb, bo zawieraj\u0105 fosfor i m\u00F3zg mi lepiej pracuje.\n\nCo sobot\u0119 budzi ze swoim znajomym Mirkiem ca\u0142\u0105 rodzin\u0119 o czwartej w nocy, bo ha\u0142asuj\u0105, pakuj\u0105c w\u0119dki, robi\u0105c kanapki itd.\n\nPrzy jedzeniu zawsze pierdoli o rybach i za ka\u017Cdym razem temat schodzi w ko\u0144cu na Polski Zwi\u0105zek W\u0119dkarski, ojciec sam si\u0119 nakr\u0119ca i dostaje strasznego b\u00F3lu dupy durr, niedostatecznie zarybiajo, tylko kradno hurr, robi si\u0119 przy tym ca\u0142y czerwony i odchodzi od sto\u0142u, kln\u0105c, i idzie czyta\u0107 Wielk\u0105 Encyklopedi\u0119 Ryb Rzecznych, \u017Ceby si\u0119 uspokoi\u0107.\n\nW tym roku sam sobie kupi\u0142 na \u015Bwi\u0119ta ponton. Oczywi\u015Bcie do wigilii nie wytrzyma\u0142, tylko ju\u017C wczoraj go rozpakowa\u0142 i nadmucha\u0142 w du\u017Cym pokoju. Ubra\u0142 si\u0119 w ten sw\u00F3j ca\u0142y str\u00F3j w\u0119dkarski i siedzia\u0142 ca\u0142y dzie\u0144 w tym pontonie na \u015Brodku mieszkania. Obiad (karp) te\u017C w nim zjad\u0142 [cool][cze\u015B\u0107].\n\nGdyby mnie na d\u0142ugo\u015B\u0107 r\u0119ki dopu\u015Bcili do wszystkich ryb w Polsce, tobym wzi\u0105\u0142 i zapierdoli\u0142.\n\nJak kt\u00F3rego\u015B razu, jeszcze w podbazie czy gimbazie, mia\u0142em urodziny, to stary jako prezent wzi\u0105\u0142 mnie ze sob\u0105 na ryby w drodze wyj\u0105tku. Super prezent kurwo.\n\nPojechali\u015Bmy gdzie\u015B w pizdu za miasto, dochodzimy nad jezioro, a ojcu ju\u017C si\u0119 oczy \u015Bwiec\u0105 i oblizuje wargi, podniecony. Roz\u0142o\u017Cy\u0142 ca\u0142y sprz\u0119t i siedzimy nad wod\u0105, i patrzymy na sp\u0142awiki. Po pi\u0119ciu minutach mi si\u0119 znudzi\u0142o, wi\u0119c w\u0142\u0105czy\u0142em discmana, to mnie ojciec pierdoln\u0105\u0142 w\u0119dk\u0105 po g\u0142owie, \u017Ce ryby s\u0142ysz\u0105 muzyk\u0119 z moich s\u0142uchawek i si\u0119 p\u0142osz\u0105. Jak si\u0119 chcia\u0142em podrapa\u0107 po dupie, to zaraz krzycza\u0142 szeptem, \u017Cebym si\u0119 nie wierci\u0142, bo szeleszcz\u0119 i ryby z wody widz\u0105, jak si\u0119 ruszam, i uciekaj\u0105. Sze\u015B\u0107 godzin musia\u0142em siedzie\u0107 w bezruchu i patrze\u0107 na wod\u0119 jak w jakim\u015B jebanym Guantanamo. Urodziny mam w listopadzie, wi\u0119c jeszcze do tego by\u0142o zimno jak sam skurwysyn. W pewnym momencie ojciec odszed\u0142 kilkana\u015Bcie metr\u00F3w w las i si\u0119 spierdzia\u0142. Wyt\u0142umaczy\u0142 mi, \u017Ce trzeba w lesie pierdzie\u0107, bo inaczej ryby s\u0142ysz\u0105 i czuj\u0105.\n\nWspomnia\u0142em, \u017Ce ojciec ma koleg\u0119 Mirka, z kt\u00F3rym je\u017Adzi na ryby. Kiedy\u015B towarzyszem wypraw rybnych by\u0142 hehe Zbyszek. Cz\u0142owiek o kszta\u0142cie pi\u0142ki z w\u0105sem i 365 dni w roku w kamizelce BOMBER. Byli z moim ojcem prawie jak bracia, przychodzi\u0142 z \u017Con\u0105 Bo\u017Cen\u0105 na Wigilie do nas itd. Raz ojciec mia\u0142 imieniny, Zbysio przyszed\u0142 na hehe kielicha. Najebali si\u0119 i oczywi\u015Bcie ca\u0142y czas gadali o w\u0119dkowaniu i rybach. Ja siedzia\u0142em u siebie w pokoju. W pewnym momencie zacz\u0119li drze\u0107 na siebie mord\u0119, czy generalnie lepsze s\u0105 szczupaki, czy sumy.\n\nWE\u0179 MNIE NIE WKURWIAJ ZBYCHU, WIDZIA\u0141E\u015A TY KIEDY\u015A, JAKIE SZCZUPAK MA Z\u0118BY? CHAPS I R\u0118KA UJEBANA!\n\nKURWA TADEK SUMY W POLSCE PO 80 KILO WA\u017B\u0104, TW\u00D3J SZCZUPAK TO IM MO\u017BE NASKOCZY\u0106.\n\nCO TY MI O SUMACH PIERDOLISZ, JAK LEDWO UKLEJ\u0118 POTRAFISZ Z WODY WYCI\u0104GN\u0104\u0106. SZCZUPAK TO JEST KR\u00D3L WODY JAK LEW JEST KR\u00D3L D\u017BUNGLI.\n\nNo i a\u017C si\u0119 zacz\u0119li nakurwia\u0107, zapasy na dywanie w du\u017Cym pokoju, a ja z matk\u0105 musieli\u015Bmy ich rozdziela\u0107. Od tego czasu zupe\u0142nie zerwali kontakt. W zesz\u0142ym roku zadzwoni\u0142a \u017Cona Zbysia, \u017Ce Zbysio spad\u0142 z rowerka, i zaprasza na pogrzeb. Odebra\u0142a akurat matka, z\u0142o\u017Cy\u0142a kondolencje, odk\u0142ada s\u0142uchawk\u0119 i m\u00F3wi o tym ojcu, a ojciec\n\nI BARDZO KURWA DOBRZE.\n\nTak go za tego suma znienawidzi\u0142.\n\nWspomina\u0142em te\u017C o arcywrogu mojego starego, czyli Polskim Zwi\u0105zku W\u0119dkarskim. Sta\u0142 si\u0119 on kompletn\u0105 obsesj\u0105 ojca i jak na przyk\u0142ad w telewizji m\u00F3wi\u0105, \u017Ce gdzie\u015B by\u0142o trz\u0119sienie ziemi, to stary zawsze mamrocze pod nosem, \u017Ce powinni w ko\u0144cu co\u015B o tych skurwysynach z PZW powiedzie\u0107. Gazety niew\u0119dkarskie te\u017C przesta\u0142 czyta\u0107, bo mia\u0142 b\u00F3l dupy, \u017Ce o w\u0119dkarstwie polskim ani aferach w PZW nic si\u0119 nie pisze.\n\nSzefem ko\u0142a PZW w mojej okolicy jest niejaki pan Adam. Jest on dla starego uosobieniem ca\u0142ego z\u0142a wyrz\u0105dzonego polskim akwenom przez zwi\u0105zek i ojciec przez wiele lat toczy\u0142 z nim wojn\u0119. Raz poszed\u0142 na jakie\u015B zebranie w\u0119dkarskie, na kt\u00F3rym wyst\u0119powa\u0142 Adam, i stary wr\u00F3ci\u0142 do domu z podart\u0105 koszul\u0105, bo si\u0142\u0105 go usuwali z sali, takie tam inby odpierdala\u0142.\n\nPo kl\u0119sce w starciu fizycznym ze zbrojnym ramieniem PZW ojciec rozpocz\u0105\u0142 partyzantk\u0119 internetow\u0105, polegaj\u0105c\u0105 na szkalowaniu PZW i Adama na forach lokalnych gazet. Napierdala\u0142 na niego jakie\u015B g\u0142upoty, typu \u017Ce Adam by\u0142 tajnym wsp\u00F3\u0142pracownikiem UB albo \u017Ce go widzia\u0142 na ulicy, jak komu\u015B gwo\u017Adziem samoch\u00F3d rysowa\u0142 itd. Nie nauczy\u0142em ojca into TOR, wi\u0119c sko\u0144czy\u0142o si\u0119 bagietami za szkalowanie i stary musia\u0142 zap\u0142aci\u0107 Adamowi dwa tysi\u0105ce z\u0142otych..\n\nJak p\u0142aci\u0142, to przez tydzie\u0144 w domu si\u0119 nie da\u0142o \u017Cy\u0107, ojciec kurwi\u0142 na przekupne s\u0105dy, PZW, Adama i w og\u00F3le ca\u0142y \u015Bwiat. Z jego pierdolenia wynika\u0142o, \u017Ce PZW jak jacy\u015B masoni rz\u0105dzi ca\u0142ym krajem, poci\u0105ga za sznurki i ma wsz\u0119dzie uk\u0142ady. Przelicza\u0142 te\u017C te dwa tysi\u0105ce na w\u0119dki, haczyki czy \u0142\u00F3dki i dostawa\u0142 strasznego b\u00F3lu dupy, ile on by m\u00F3g\u0142 na przyk\u0142ad zan\u0119ty waniliowej za te 2k kupi\u0107 (kilkaset kilo).\n\nStary jako\u015B w zesz\u0142ym roku stwierdzi\u0142, \u017Ce koniecznie musi mie\u0107 \u0142\u00F3dk\u0119 do po\u0142ow\u00F3w, bo niby wypo\u017Cyczanie za drogo wychodzi i wszyscy go chc\u0105 oszuka\u0107.\n\nSYNEK, NA WODZIE TO SI\u0118 PRAWDZIWE OKAZY \u0141APIE! TAM JEST \u017BYWIO\u0141!\n\nAle nie by\u0142o go sta\u0107 ani nie mia\u0142 jej gdzie trzyma\u0107, a hehe frajerem to on nie jest, \u017Ceby komu\u015B p\u0142aci\u0107 za przechowywanie, wi\u0119c zgada\u0142 si\u0119 z jakimi\u015B w\u0119dkarzami z okolicy, \u017Ce kupi\u0105 \u0142\u00F3dk\u0119 na sp\u00F3\u0142k\u0119, ona b\u0119dzie sta\u0142a u jakiego\u015B Janusza, kt\u00F3ry ma dom, a nie mieszkanie w bloku jak my, na podje\u017Adzie, na przyczepie, kt\u00F3r\u0105 ten Janusz ma, i si\u0119 b\u0119d\u0105 t\u0105 \u0142\u00F3dk\u0105 dzielili albo b\u0119d\u0105 je\u017Adzi\u0107 \u0142owi\u0107 razem.\n\nNa pocz\u0105tku ta kooperatywa sz\u0142a nawet nie\u017Ale, ale w kt\u00F3ry\u015B weekend ojciec si\u0119 rozchorowa\u0142 i nie m\u00F3g\u0142 z nimi jecha\u0107, i mia\u0142 o to olbrzymi b\u00F3l dupy. Jeszcze ci jego koledzy dzwonili, \u017Ce ryby bior\u0105 jak pojebane, wi\u0119c m\u00F3j ojciec tylko le\u017Ca\u0142 czerwony ze z\u0142o\u015Bci na kanapie i sapa\u0142 z wkurwienia. Sytuacj\u0119 jeszcze pogarsza\u0142o to, \u017Ce nie mia\u0142 na kogo zwali\u0107 winy, co zawsze robi. W ko\u0144cu doszed\u0142 do wniosku, \u017Ce to niesprawiedliwe, \u017Ce oni \u0142owi\u0105 bez niego, bo przecie\u017C po r\u00F3wno si\u0119 zrzucali na \u0142\u00F3dk\u0119 i w niedziel\u0119 wieczorem, jak te Janusze ju\u017C wr\u00F3ci\u0142y z wyprawy, wyszed\u0142 nagle z domu.\n\nPo godzinie wraca i m\u00F3wi do mnie, \u017Ce musz\u0119 mu pom\u00F3c z czym\u015B przed domem. Wychodz\u0119 na zewn\u0105trz, a tam nasz samoch\u00F3d z przyczep\u0105 i \u0142\u00F3dk\u0105 xD. Pytam, sk\u0105d on j\u0105 wzi\u0105\u0142, a on m\u00F3wi, \u017Ce Januszowi zajeba\u0142 z podjazdu przed domem, bo oni go oszukali, i \u017Cebym \u0142apa\u0142 z nim \u0142\u00F3dk\u0119, i wnosimy do mieszkania xD. Na nic si\u0119 zda\u0142o t\u0142umaczenie, \u017Ce zajmie ca\u0142y du\u017Cy pok\u00F3j. Na szcz\u0119\u015Bcie \u0142\u00F3dka nie zmie\u015Bci\u0142a si\u0119 w drzwiach do klatki, wi\u0119c stary stwierdzi\u0142, \u017Ce on j\u0105 przed domem zostawi.\n\nZa pomoc\u0105 jakich\u015B \u0142a\u0144cuch\u00F3w, co by\u0142y na \u0142\u00F3dce, i mojej k\u0142\u00F3dki od roweru przypi\u0105\u0142 j\u0105 do latarni i zadowolony chce i\u015B\u0107 wraca\u0107 do mieszkania, a tu nagle przyje\u017Cd\u017Caj\u0105 dwa samochody z Januszami wsp\u00F3\u0142w\u0142a\u015Bcicielami, kt\u00F3rzy si\u0119 domy\u015Blili, gdzie ich w\u0142asno\u015B\u0107 mo\u017Ce si\u0119 znajdowa\u0107 xD. Zacz\u0119\u0142a si\u0119 nieziemska inba, bo Janusze dr\u0105 mordy, dlaczego \u0142\u00F3dk\u0119 ukrad\u0142 i \u017Ce ma oddawa\u0107, a ojciec si\u0119 drze, \u017Ce oni go oszukali i on 500 z\u0142otych si\u0119 sk\u0142ada\u0142, a nie p\u0142ywa\u0142 w ten weekend. Ja stara\u0142em si\u0119 za\u0142agodzi\u0107 sytuacj\u0119, \u017Ceby ojciec od nich nie dosta\u0142 wpierdolu, bo by\u0142o blisko.\n\nPo kilkunastu minutach sytuacja wygl\u0105da\u0142a tak:\n\u2013 M\u00F3j ojciec le\u017Cy na ziemi, kurczowo trzyma si\u0119 przyczepy i krzyczy, \u017Ce nie odda.\n\u2013 Janusze krzycz\u0105, \u017Ce ma oddawa\u0107.\n\u2013 Jeden Janusz ma rozjebany nos, bo pr\u00F3bowa\u0142 le\u017C\u0105cego ojca odci\u0105gn\u0105\u0107 od \u0142\u00F3dki za nog\u0119 i dosta\u0142 drug\u0105 nog\u0105 z kopa.\n\u2013 Dw\u00F3ch policjant\u00F3w ci\u0105gnie ojca za nogi i m\u00F3wi, \u017Ce jedzie z nimi na komisariat, bo pobi\u0142 cz\u0142owieka.\n\u2013 We wszystkich oknach dooko\u0142a stoj\u0105 s\u0105siedzi.\n\u2013 Moja stara p\u0142acze i b\u0142aga ojca, \u017Ceby zostawi\u0142 \u0142\u00F3dk\u0119, a policjant\u00F3w, \u017Ceby go nie aresztowali.\n\u2013 Ja: smutnazaba.psd.\n\nW ko\u0144cu policjanci oderwali starego od \u0142odzi. Ja poda\u0142em Januszom kod do k\u0142\u00F3dki rowerowej i zabrali \u0142\u00F3dk\u0119, rzucaj\u0105c wcze\u015Bniej staremu 500 z\u0142otych i m\u00F3wi\u0105c, \u017Ce nie ma ju\u017C do \u0142\u00F3dki \u017Cadnego prawa i lepiej dla niego, \u017Ceby si\u0119 nigdy na rybach nie spotkali. Matka ub\u0142aga\u0142a policjant\u00F3w, \u017Ceby nie aresztowali ojca. Janusz, co dosta\u0142 w mord\u0119 butem, powiedzia\u0142, \u017Ce on si\u0119 nie b\u0119dzie pierdoli\u0142 z \u0142a\u017Ceniem po komisariatach i ma to w dupie, tylko ojca nie chce wi\u0119cej widzie\u0107.\n\nStary do tej pory robi z Januszami g\u00F3wnoburz\u0119 na forach dla w\u0119dkarzy, bo za\u0142o\u017Cyli tam specjalny temat, gdzie przestrzegali przed robieniem jakichkolwiek interes\u00F3w z moim ojcem. Obserwowa\u0142em ten temat i widzia\u0142em, jak m\u00F3j ojciec nieudolnie porobi\u0142 trollkonta:\n\nSzczepan54\nLiczba post\u00F3w: 1\nTen temat za\u0142o\u017Cyli jacy\u015B idioci! Znam u\u017Cytkownika stary_anona od dawna i to bardzo porz\u0105dny cz\u0142owiek i wspania\u0142y w\u0119dkarz! Chc\u0105 go oczerni\u0107 bo zazdroszcz\u0105 z\u0142owionych okaz\u00F3w!\n\nPotem jeszcze u\u017Cywa\u0142 tych trollkont do prze\u015Bladowania niedawnych koleg\u00F3w od \u0142\u00F3dki. Jak kt\u00F3ry\u015B z nich zak\u0142ada\u0142 jaki\u015B temat, to ojciec si\u0119 tam wpierdala\u0142 na trollkoncie i na przyk\u0142ad pisa\u0142, \u017Ce chujowe ryby \u0142apie i wida\u0107, \u017Ce nie umie \u0142owi\u0107 xD.\n\nZ tych samych trollkont udziela\u0142 si\u0119 w swoich tematach i jak na przyk\u0142ad wrzuca\u0142 zdj\u0119cia z\u0142apanych przez siebie ryb, to sam sobie pisa\u0142 NOOOO GRATULUJ\u0118 OKAZU! WIDA\u0106, \u017BE DO\u015AWIADCZONY \u0141OWCA! a potem si\u0119 z tego cieszy\u0142 i kaza\u0142 ogl\u0105da\u0107 mi i starej, jak go chwal\u0105 na forum.",
  "Author": "Malcolm XD",
  "Tags": [
    "Klasyk",
    "Fanatyk"
  ]
}